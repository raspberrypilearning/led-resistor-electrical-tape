## Συγκέντρωσε τα εξαρτήματα

Θα χρειαστείς:
+ 2 x καλώδια socket-socket jumper
+ 1 x αντίσταση
+ 1 x LED
+ Μονωτική ταινία
+ Ψαλίδι

![Μια εικόνα που δείχνει δύο καλώδια jumper, μονωτική ταινία, ένα LED, μια αντίσταση και ένα ψαλίδι.](images/you-will-need.jpg)

## Βρες το θετικό πόδι ενός LED

Ένα LED έχει **θετικό** πόδι και **αρνητικό** πόδι. Το μακρύ πόδι είναι το θετικό και το κοντό είναι το αρνητικό.

![Ένα LED με πόδια σε δύο διαφορετικά μήκη. Το μακρύ πόδι χαρακτηρίζεται ως θετικό και το κοντό πόδι χαρακτηρίζεται ως αρνητικό.](images/pos-neg.png){:width="200px"}

**ΣΥΜΒΟΥΛΗ**: Ένας άλλος τρόπος για να ελέγξεις εάν ένα πόδι είναι θετικό ή αρνητικό είναι να χρησιμοποιήσεις το δάχτυλό σου για να βρεις την επίπεδη πλευρά του λαμπτήρα LED. Η **επίπεδη πλευρά** βρίσκεται στην ίδια πλευρά με το **αρνητικό** πόδι.

## Περίστρεψε την αντίσταση γύρω από το θετικό πόδι του LED

Λύγισε ένα από τα πόδια της αντίστασης γύρω από το θετικό πόδι του LED.

![Το πόδι μιας αντίστασης είναι λυγισμένο γύρω από το θετικό πόδι ενός LED.](images/bend-leg.jpg)

Περίστρεψε το πόδι της αντίστασης γύρω από το πόδι LED τρεις φορές.

![Το πόδι μιας αντίστασης είναι λυγισμένο γύρω από το θετικό πόδι ενός LED.](images/twist-leg.jpg)

## Στερέωσε την αντίσταση με μονωτική ταινία

Κόψε ένα μικρό κομμάτι μονωτικής ταινίας και κόλλησέ το γύρω από τη στριμμένη αντίσταση. Αυτό θα σε βοηθήσει να το κάνεις λίγο πιο ασφαλές.

![Μονωτική ταινία τοποθετείται γύρω από το στριμμένο πόδι μιας αντίστασης.](images/elec-tape.jpg)

## Σύνδεσε τα δύο καλώδια jumper

Σύνδεσε ένα καλώδιο jumper στο άλλο άκρο της αντίστασης.

Σύνδεσε το άλλο καλώδιο jumper στο αρνητικό πόδι της λυχνίας LED.

![Δύο καλώδια jumper συνδέονται σε ένα LED και μια αντίσταση.](images/jumper-wires.jpg)

**ΣΥΜΒΟΥΛΗ**: Εάν είναι αρκετά χαλαρά, πρόσθεσε λίγη ακόμα μονωτική ταινία κατά μήκος των ενώσεων.
