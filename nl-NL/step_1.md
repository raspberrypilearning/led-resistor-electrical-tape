## Verzamel onderdelen

Je hebt nodig:
+ 2 x bus-bus jumperdraden
+ 1 x weerstand
+ 1 x LED
+ Isolatietape
+ Schaar

![Een afbeelding met twee verbindingsdraden, iolatietape, een LED, een weerstand en een schaar.](images/you-will-need.jpg)

## Zoek de positieve aansluiting van een LED

Een LED heeft een **positieve** en een **negatieve** aansluiting. Het lange draadje is positief en het korte is negatief.

![Een LED met poten met twee verschillende lengtes. Het lange deel is gelabeld als positief en het korte is gelabeld als negatief.](images/pos-neg.png){:width="200px"}

**TIP**: Een andere manier om te controleren of de aansluiting positief of negatief is, is door je vinger te gebruiken om de platte kant van de LED-lamp te vinden. De **platte kant** bevindt zich aan dezelfde kant als de **negatieve** aansluiting.

## Draai de weerstand rond de positieve aansluiting van de LED

Buig een van de poten van de weerstand om de positieve aansluiting van de LED.

![De weerstand is om het positieve deel van een LED gebogen.](images/bend-leg.jpg)

Draai de weerstand drie keer rond de LED-aansluiting.

![De weerstand is om de positieve kant van een LED gedraaid.](images/twist-leg.jpg)

## Zet de weerstand vast met isolatietape

Knip een klein stukje isolatietape en plak het rond de gedraaide weerstand. Dit zal helpen om het een beetje veiliger te maken.

![Elektrische tape is rond het gedraaide deel van een weerstand geplaatst.](images/elec-tape.jpg)

## Sluit de twee jumperdraden aan

Sluit een jumperdraad aan op het andere uiteinde van de weerstand.

Bevestig de andere jumperdraad aan de negatieve kant van de LED.

![Er zijn twee jumperdraden aangesloten op een LED en een weerstand.](images/jumper-wires.jpg)

**TIP**: Als ze een beetje los zijn, plak dan wat meer isolatietape over de verbindingen.
